# This Year We Can End the Death Penalty in California

**Kaynak:** [http://www.paulgraham.com/prop62.html](http://www.paulgraham.com/prop62.html)

**Yazar:** Paul Graham

**Çeviren:** Ece Rana Sokel

## Türkçe

Neyi Bilmek İsterdiniz

Ocak 2005

(Bunu bir lisede yapacağım konuşma için yazmıştım. Konuşmayı hiçbir zaman yapmadım çünkü okul yetkilileri, beni davet etme planını veto etti.)

Bir lisede konuşma yapacağımı söylediğimde arkadaşlarım meraklandı. “Lise öğrencilerine ne söyleyeceksin?” Ben de onlara lisede sana birinin ne söylemesini dilerdin diye sordum. Cevapları son derece benzerdi. Dolayısıyla hepimize ne söylenmesini dilediğimizi söyleyeceğim.

Öncelikle lisede neyi bilmemen gerektiğini anlatmakla başlayacağım: Hayatınla ne yapman gerektiği. İnsanlar sürekli bunu sorduğu için bir cevabınız olması gerektiğini düşünürsünüz. Ama aslında yetişkinler bunu genellikle bir konuşma başlantıcı niyetine sorar. Sizin nasıl biri olduğunuzu bilmek isterler ve bu soru sadece sizi konuşturmaya başlatmak için vardır. Bir yengeci sopayla dürtercesine bunu yaparlar; ne olacağını görmek için. 

Eğer tekrar lisede olsaydım ve bana planlarım sorulsaydı ilk önceliğimin opsiyonlarımın ne olduğunu öğrenmek olcağını söylerdim. Hayatınızın işini seçmek için acele etmenize gerek yok. Yapmanız gereken şey, neyi sevdiğinizi keşfetmek. Eğer yaptığınız şeyde iyi olmak istiyorsanız sevdiğiniz şeyler üstünde çalışmalısınız. 

Neyi sevdiğiniz hakkında karar vermekten daha kolay bir şey olamaz gibi gözüküyor olabilir ama aslında bu zordur, bunun kısmen bir sebebi çoğu işin aslında ne olduğunun bulunmasının zor olmasıdır. Doktor olmak, televizyonda görüldüğü gibi değildir. Neyse ki, hastanelerde gönüllülük yaparak gerçek doktorları gözlemleyebilirsiniz. [1]

Fakat henüz onları kimse yapmadığı için öğrenemeyeceğiniz başka meslekler de vardır. Geçtiğimiz on yıl içinde yaptığım çoğu iş, ben lisedeyken mevcut değildi. Dünya çok hızlı değşiyor ve değişme hızı da gittikçe artıyor. Böyle bir dünyada değişmez planlara sahip olmak pek de iyi bir fikir değil. 

Yine de her Mayıs, ülkenin her yerinden konuşmacılar Standart Mezuniyet Konuşmasıyla coşturuyor, teması: hayallerinden vazgeçme. Ne demek istediklerini anlıyorum ama bunu ifade etmek için kötü bir yol bu. Çünkü öncesinde yapılan bir planla yükümlü olmanız gerektiğini ima eder. Bilişim dünyasında bunun bir adı var: Erken optimizasyon. Ve faciayla eş anlamlı. Bu konuşmacılar basitçe vazgeçme dese daha iyi yapmış olur.

Asıl demek istedikleri; demoralize olmayın. Başkalarının yapabildiklerini yapamayacağınızı düşünmeyin. Ve katılıyorum ki, potansiyelinizi hafife almayın. Harika işler yapmış kişiler farklı bir kulvardaymış gibi görünmeye meyillidir.(?) Ve çoğu biyografi bu ilüzyonu sadece abartır. Bunun sebebi bir dereceye kadar biyografi yazarlarının kaçınılmaz şekilde ihtiramla bir yargıya düşmesi ve bir dereceye kadar da hikayenin nasıl bittiğini bildiklerinden öznenin yaşamını kadere bağlıymış gibi gözükesiye kadar konuyu düzenlemeleridir.Yani doğuştan gelen bir dehanın ortaya çıkışı gibi. Doğrusunu isterseniz, on altı yaşındaki Sheakspeare ya da Einstein sizinle beraber okulda olsaydı diğer arkadaşlarınızdan çok da farklı olmayacak kadar etkileyici gözükürlerdi.

Bu rahatsız edici bir düşünce. Tıpki bizim gibi olsalardı yaptıklarını yapabilmek için çok çalışmak zorunda kalırlardı. Bu da dehalara inanmamızın başka bir sebebi. Bize tembel olmak için bir sebep verirler. Eğer bu adamlar yalnız biraz Sheakspeare’lik ya da Einstein’lık sayesinde yaptıklarını yapabildiyse o zaman onlar kadar iyi bir şey yapamamamız bizim suçumuz değildir.

Dehaların var olmadığını söylemiyorum. Lakin eğer iki teori arasından seçim yapmaya çalışıyorsanız ve biri tembel olmanız için bir bahane veriyorsa diğeri muhtemelen doğru olandır.

Şimdiye kadar Standart Mezuniyet Konuşmasını “hayallerinden vazgeçme”den “bir başkasının yaptığını sen de yapabilirsin”e indirgedik. Fakat daha da indirgemeliyiz. Doğal yeteneğin bazı varyasyonları vardır. Çoğu insan etkisini gözünde büyütür, ama vardır. Eğer hayali NBA’de oynamak olan 121 cm (4 ft) boyunda bir adamla konuşuyorsam ona gerçekten denersen her şeyi başarabilirsin derken aptalca hissederdim. [2]

Standart Mezuniyet Konuşmasını “senin yeteneklerinde birinin yapabildiğini sen de yapabilirsin ve kendi yeteneklerini hafife alma”ya indirgemeliyiz. Ama sıklıkla olan gibi gerçeğe yaklaştıkça cümlen dağınıklaşır. Güzel tertipli (ama yanlış) bir sloganı alıp bir çamur birikintisi gibi karıştırdık. Artık o kadar da iyi bir konuşma değil. Daha da kötüsü, size artık ne yapacağınızı söylemiyor. Sizin yeteneklerinizde biri mi? Hangi yetenekler?

Rüzgara karşı

Bence çözüm ters istikamette çalışmakta. Bir hedeften geriye doğru çalışmaktansa umut vaadeden bir sorudan ileriye doğru çalışın. Aslında çoğu başarılı insanın yaptığı da budur.

Mezuniyet konuşması yaklaşımında, yirmi yıl içinde nerede olacağınıza karar verirsiniz sonra da oraya varmak için ne yapmanız gerektiğini sorgularsınız. Gelecekten bir şeye taahhüt etmek yerine şu an olan olanaklara bakıp sonrasında en umut vaadedeni seçmenizi öneririm.

Zamanınızı boşa harcamadığınız sürece ne üstünde çalıştığınızın pek de bir önemi yoktur. İlginizi çeken şeyler üstünde çalışarak seçeneklerinizi arttırın ve neyi seçeceğiniz hakkında sonra endişelenin.

Varsayalım ki matematik ya da ekonomi arasında karar vermeye çalışan bir üniversitelisiniz. Şöyle ki, matematik size daha çok opsiyon sunar: matematikten başka bir çok alana yönelebilirsiniz. Ekonomide branş yapıp matematikte uzmanlaşmaktansa matematikte branş yapıp ekonomide uzmanlaşmak daha kolay olur. 

Planör uçurmak buna uygun bir benzetme olur. Bir planörün motoru olmadığı için irtifa kaybetmeden rüzgara doğru uçamazsınız. Eğer kendinzi iyi yerlere inmek için uzun süre rüzgara bırakırsanız opsiyonlarınız rahatsız edici bir biçimde daralır. Bir kural olarak rüzgara karşı kalmalısınız. Yani “hayallerinden vazgeçme” yerine yeni bir değişiklik öneriyorum. Rüzgara karşı uç.

Peki bunu nasıl yaparsınız? Matematik, ekonomiye göre rüzgara karşıysa(?) bile bunu bir liseli olarak nasıl bilebilirsiniz?

Aslında, bilemezsiniz ve öğrenmeniz gereken de budur. Zeki insanları ve zor problemleri arayın. Zeki insanlar biraraya toplanmaya meyillidir ve eğer böyle bir küme bulabilirseniz muhtemelen katılmaya değerdir. Ama onları bulmak çok kolay değildir çünkü çok fazla sahtecilik mevcut.

Üniversiteye yeni başlamış birine bütün departmanlar aşağı yukarı aynı gözükür. Bütün profesörler korkutucu bir biçimde entelektüel gözükür ve alan-dışı insanlara anlaşılmaz gelen makaleler yayımlar. Bazı alanlarda makaleler anlaşılmazdır çünkü zor fikirlerle doludur, diğerlerindeyse istemli olarak sanki önemli şeyler söylermişcesine muğlak yazılırlar. Bu skandal bir önerme olabilir ama ünlü Social Text hadisesinde deneysel olarak kanıtlanmıştır. Literatür teoristleri tarafından yazılan makalelerin sıklıkla sadece entelektüel duyulan saçmalıklar olduğu şüphesiyle bir fizikçi bilerek entelektüel duyulan saçmalıkla dolu bir makale yazdı ve bir literatür teorisi dergisine başvurdu. Makalesini yayımladılar.

En iyi siper yöntemi her zaman zor problemler üstünde çalışmaktır. Roman yazmak zordur. Okumak değildir. Zor demek endişe demektir: Eğer yaptığın bir şeyin sonucunun kötü olacağı hakkında endişelenmiyorsan ya da çalıştığın bir şeyi anlamamaktan endişe duymuyorsan yeterince zor değil demektir. Gerilim olmalıdır.

Bunun tatsız bir dünya görüşü olduğunu düşünebilirsiniz. Size endişelenmeniz gerektiğini mi söylüyorum? Evet, ama aslında bu kulağa gelen kadar kötü bir şey değil. Endişelerin üstesinden gelmek canlandırıcıdır. Altın madalya kazanmış insanlardan daha mutlusunu göremezsiniz. Peki neden çok mutlular biliyor musunuz? Sıkıntıdan kurtulma.

Bunun mutlu olmanın tek yolu olduğunu söylemiyorum. Sadece bazı endişeler sanıldığı kadar kötü bir şey değildir.

Azim

Pratikte “rüzgara karşı uçmak”, “zor problemler üstünde çalışmak”ı azaltır. Bugünden itibaren başlayabilirsiniz. Keşke ben de bunu lisede anlasaydım.

Çoğu insan yaptıkları şeyde iyi olmayı sever. Sözümona gerçek dünyada bu durum itici bir güç ister. Ama liseliler bundan nadiren faydalanabilir çünkü onlara yapılması gereken sahte bir şey verilir. Lisedeyken işimin bir liseli olmak olduğuna inandırmıştım kendimi. Yani yaptığım şeyde iyi olmanın ihtiyacını yalnızca okulda başarılı olmakla gidermiştim.

Bana lisede liseliler ve yetişkinler arasındaki farkın ne olduğunu sorsaydınız geçinme derdi(?) olduğunu söylerdim. Yanlış. Asıl fark yetişkinlerin kendileri için sorumluluk almasıdır. Geçinmek bunun yalnızca çok küçük bir bölümü. Daha önemlisi kişinin kendi entelektüel sorumluluğunu almasıdır. 

Liseye tekrar gitseydim ona bir gündelik işmişcesine yaklaşırdım. Okulda kaytırırdım demiyorum. Bir şeye gündelik işmişcesine yaklaşmak onu kötü yapmak da değildir. Onunla tanımlanmamak demektir. Demek istediğim, kendimi bir liseli olarak görmezdim, tıpkı bir garson olarak çalışan müzisyenin kendini bir garson olarak görmemesi gibi. [3] Ve ne zaman gündelik işte çalışmıyor olsam gerçek bir iş yapmaya çalışırdım. 

İnsanlara lise hakkında neyden pişmansınız diye sorduğumda neredeyse hepsi aynı şeyi söyledi: ne kadar zamanı ziyan ettikleri. Şu an yaptığınız neyden daha sonra pişman olacağınızı düşünüyorsanız muhtelemen budur. [4]

Bazı insanları bunun kaçınılmaz olduğunu söyler - liselilerin bir şeyi becerme kapasitesinin olmadığını. Ama bence bu doğru değil. Kanıtı ise canınızın sıkılmasıdır. Muhtemelen sekiz yaşındayken canınız sıkılmıyordu. Sekiz yaşındayken “takılmak” yerine “oyun oynamak” vardı ama aslında aynı şey. Ve ben sekiz yaşındayken nadiren sıkılırdım. Bana bir bahçe ve birkaç başka çocuk verirseniz tüm gün oyun oynayabilirdim. 

Bu durumun ortaokulda ve lisede eskimesinin nedeni, şimdi farkına varıyorum ki, başka bir şey için hazır olmamdı. Çocukluk eskiyordu.

Size arkadaşlarınızla takılmamanızı söylemiyorum - hepinizin keyifsiz, işten başka hiçbir şey yapmayan küçük robotlar olmanızı söylemiyorum. Arkadaşlarla takılmak çikolatalı pastaya benzer. Her öğün yemektense arada bir yiyerek daha çok tadına varabilirsiniz. Çikolatalı pastayı ne kadar severseniz sevin üçüncü öğünden sonra rahatsız hissetmeye başlarsınız. Ve bu da lisede keyifsiz birinin ne hissetiğidir: mental rahatsızlık. [5]

Yüksek notlar almaktan fazlasını yapmalıyım diye düşünebilirsiniz. Müfredat dışı aktivite yapmalıyız. Fakat sizin de bildiğiniz gibi onların çoğu düzmecedir. Bir hayır kuruluşu için bağış toplamak takdire şayan bir şeydir ama zor değildir. Bir şeyi becermiş olmak da değildir. Bir şeyi becermiş olmak derken yazmayı, bilgisayarın nasıl programlandığını, endüstri öncesi toplulukları ya da yaşamdan insan portresi çizmeyi öğrenmeyi kast ediyorum. Bu tür şeyler nadiren üniversite başvurunda bir reklam malzemesine çevrilebilir.

Yozlaşma

Hayatınızı üniversiteye gitmek etrafında tasarlamak tehlikelidir çünkü üniversiteye gitmek için etkilemeniz gereken insanlar çok da zeki değildir. Çoğu üniversitede sizin kazanıp kazanmadığınıza karar verenler profesörler değil kabul komitesidir ve zekaları profesörlerin yakınına bile yaklaşamaz. Onlar entelektüel dünyanın erbaşlarıdır. Sizin ne kadar zeki olduğunuzu söyleyemezler. Hazırlık okullarının var oluş sebebi bunun başlı başına bir kanıtır.

Çok az ebeveyn, çocuklarının başvuru ihtimalini arttırmayan bir okula gitmeleri için fazlaca para öder. Hazırlık okulları açıkca bunun bir amaçları olduğunu söyler. Ama aslında bunun gerçek anlamı, durup düşündüğünüzde, başvuru sürecini hackleyebildikleridir: yerel devlet okuluna gitmiş bir çocuğu alıp göz alıcı bir aday haline getirebildikleri. [6]

Şu an çoğunuz hayattaki işinizin umut verici bir üniversiteli adayı olmak olduğunu hissediyorsunuz. ama aslında bunun anlamı hayatınızı bunu bozmaya çalışmış koca bir endüstrinin olduğu akılsız bir süreci tatmin etmek etrafında tasarlamaktır. Sinik biri olmanızın nedeni ortada. Bir TV programı yapımcısı veya tütün endüstrisi yöneticisinin hissettiği yorgunlukla aynı şeyi hissediyorsunuz. Üstelik yeterince para almıyorsunuz bile. 

Peki ne yapmalısınız? Ne yapmamanız gerektiği isyan etmek. Bu benim ne yaptığımdı ve bir hataydı. Bize tam olarak ne olduğunu anlayamadım ama major bir ihanetin kokusunu aldım. Ben de basitçe vazgeçtim. Belli ki dünyanın kayışı kopmuştu, o zaman denemenin ne anlamı vardı?

Hocalarımızdan bir tanesinin Cliff’s Notes kullandığını keşfettiğimde ders için vasat gözüktü. Tabii ki, böyle bir derste yüksek not almanın hiçbir anlamı da kalmadı.

Geçmişe bakınca bu aptalcaymış. Birinin futbol oynarken foul yemesi, hey, bana kurallara aykırı bir şekilde foul verdin demesi ve sahayı terk etmesi gibi bir şey. Fouller olur. Foul yediğinde yapman gerekense serinkanlılığını korumaktır. Sadece oynamaya devam et. 

Seni bu duruma sokarak toplum sani kandırdı. Evet tam da tahmin ettiğin gibi derslerde öğrendiğin çoğu şey saçmalık. Ve yine evet tahmin ettiğin gibi üniversite başvuru süreci büyük çoğunlukla maskaralık. Ama tıpkı birçok başka kandırmaca gibi bu da kasıtlı değildi. [7] Yani sadece oynamaya devam et. 

İsyankarlık, itaat kadar aptalcadır. Her iki durumda da kendini sana söylenen, yapılması gerekenle tanımlamış olursun. Bana göre en iyi plan dikey bir vektöre adım atmaktır. Sadece sana söyleneni yapma ve yapmayı da reddetme. Bunun yerine okulu bir gündelik iş gibi gör. Gündelik iş gibi oldukça tatlıdır. Saat 3’te işin biter ve ordayken bile kendi çalışmaların üstünde çalışabilirsin.

Merak

Peki gerçek işinin ne olması gerekiyor? Eğer Mozart değilsen ilk işin bunu anlamaktır. Üstünde çalışılabilen harika şeyler nedir? Hayalperest insanlar nerede? Ve en önemlisi, neye ilgin var? “Yatkınlık” kelimesi aldatıcı olabilir çünkü doğuştan gelen bir şeyi ifade eder. En güçlü yatkınlık, bir soru üstünde ilgili olmaktır ve bu tarz ilgiler sıklıkla kazanılan hazlardır.

Bu fikrin çarpıtılmış bir versiyonu, popüler kültüre “tutku” olarak geçiş yaptı. Geçenlerde garsonlar için “hizmet için tutkulu” insanlar aradıklarını söyleyen bir reklam gördüm. Geçrekteyse bu masalara bakarak sahip olunabilecek bir şey değildir. Tutku bunun için kötü bir kelime. Daha iyi bir isim merak olabilirdi.

Çocuklar da meraklıdır. Ama benim meraktan kastımın çocuksu meraktan daha farklı bir anlamı var. Çocuksu merak geniş ve yüzeyseldir; her türlü rastgele şeye neden diye sorarlar. Çoğu yetişkinde bu merak duygusu tamamen kurur. Ki öyle olmalıdır da: eğer her şeye neden diye sorarsanız hiçbir şeyi tamamlayamazsınız. Lakin azimli yetişkinlerde kurumak yerine merak sınırlanır ve derinleşir. Çamur düzlüğü bir kuyuya dönüşür. 

Merak bir işi oyuna dönüştürür. Einstein için görelilik, sınav için öğrenmesi gereken zor konseptlerle dolu bir kitap değildi. Çözmeye çalıştığı bir gizemdi. Dolayısıyla muhtemelen ona göre bunun icadı, şimdi birinin ders için öğrenmesinden daha az iş gibi gelmiştir.

Okuldan alabileceğiniz en tehlikeli illüzyonlardan biri büyük işler yapmanın çokca disiplin gerektirdiğidir. Okulda öğretilen çoğu ders o kadar sıkıcı bir şekilde anlatılır ki onları geçebilmenin tek yolu disiplinli olmaktır. Bu yüzden üniversitenin erken dönemlerinde Wittgenstein’den hiç özdisiplini olmadığını ve bir kahveyi bile reddedemediğini söylediği bir anekdotu okuduğumda oldukça şaşırmıştım.

Şimdiyse harika işler yapan birtakım insanlar tanıyorum ve hepsinde de aynı şey mevcut. Çok az disiplinleri var. Hepsi de felaket erteleyiciler ve ilgilerini çekmeyen bir şeyi yapmayı neredeyse imkansız buluyorlar. Bir tanesi hala dört yıl önceki düğününden kalan teşekkür mektuplarının yarısını yollamadı. Bir başkasının mail kutusunda 26.000 email var. 

Özdisiplinsiz paçayı kurtarabileceğinizi söylemiyorum. En azından koşuya gitmek için gereken kadara ihtiyacınız var. Çoğu zaman kendim koşuya gitmeye gönülsüzümdür ama bir kere gidince zevkine varırım. Dahası günlerce koşmazsam da hasta hissederim. Harika işler yapanlar için de geçerlidir bu. Eğer çalışmazlarsa kötü hissedeceklerini bilirler ve masanın başına geçip çalışmaya başlamak için yeterince disiplinleri vardır. Ve bir kere başladıklarında ilgi egemen olur ve disipline artık ihtiyaç kalmaz. 

Sizce Sheakspeare dişlerini gıcırdatarak, özenle mi harika edebiyat yazdı? Tabii ki hayır. Sadece eğleniyordu. Bu yüzden o kadar iyiydi. 

Eğer büyük işler yapmak istiyorsanız size gereken umut veren bir soru hakkında çokca meraktır. Einstein için kritik an Maxwell’in hesaplamalarına bakarken, burada neler oluyor, dediği andır. 

Verimli bir soruya kilitlenmek yıllar alabilir çünkü asıl konunun ne olduğunu anlamak yıllar sürebilir. Uç bir örnek vermek için matematiği ele alabiliriz. Çoğu kimse matematikten nefret ettiğini sanabilir ama aslında okulda “matematik” adı altında yaptığınız şeylerin gerçek matematikçilerin yaptığıyla bir alakası yoktur.

Büyük matematikçi G. H. Hardy lisede matematiği sevmediğini söyledi. Matematik aldı çünkü basitçe onda diğer öğrencilerden daha iyiydi. Sonradan fark etti ki matematik ilginçti - yalnızca sonradan sırf doğru cevaplamak yerine sorular sormaya başladı. 

Bir arkadaşım okul için yazı yazması gerektiği hakkında söylenmeye başladığında annesi ona derdi ki: ilginç kılmak için bir yol bul. İşte sizin de yapmanız gereken: dünyayı ilginç kılan bir soru bulmak. Büyük işler yapan insanlar da dünyaya geri kalan herkes gibi bakar, tek farkla, mücbir şekilde gizemli, tuhaf detayları fark ederek.

Ve sadece entelektüel meselelerde değil. Henry Ford’un büyük sorusu arabaların neden bir lüks eşyası olmak zorunda olduğuydu. Onlara ticari eşya gibi baksak ne olurdu? Franz Beckenbauer’in sorusu esasında neden herkesin onun pozisyonunda kalması gerektiğiydi. Neden savunucular da gol atamasın ki?

Şimdi

Eğer büyük soruların ortaya çıkması yıllar alıyorsa şu an on altı yaşında ne yapabilirsiniz? Bir tane soru bulmak için çalışabilirsiniz. Büyük sorular birdenbire ortaya çıkmaz. Kafanızda zamanla şekillenir. Ve onları şekillendiren de deneyimdir. Bu nedenle büyük sorular bulmanın yolu onları aramak değildir ya da hangi büyük buluşu yapsam diye düşünmek de değildir. Bunu cevaplayamazsınız. Aksi takdirde çoktan yapmış olurdunuz.

Kafanızda büyük bir fikrin belirmesinin yolu büyük fikirleri kovalamak değil, ilginizi çeken şeylere çokca zaman ayırmak ve bu süreçte zihninizi büyük bir fikrin filizlenebileceği kadar açık tutmaktır. Eisntein, Ford ve Beckenbauer bu reçeteyi kullandı. Hepsi de bir piyanistin müzik anahtarlarını bildiği gibi çalışmalarını biliyordu. Bu yüzden ne zaman bir şey onlara hatalı gözükse bunun farkına varabilecek özgüvenleri vardı.

Zaman ayırmak…peki neye ve nasıl? Sadece size ilginç gelen bir proje seçin: bir materyal üstüne uzmanlaşmak, bir şey yapmak ya da herhangi bir soruya cevap vermek. bir aydan kısa sürecek ve bitirme imkanınız olan bir proje seçin. Sizi yalnızca ve özellikle başta esnetebilecek kadar zor bir proje olsun. İki proje arasında kaldıysanız daha eğlenceli olanı seçin. Biri elinizde patlarsa bir başkasına başlayın. Tıpkı bir içten yanmalı motor gibi, süreç kendini idame ettirebilene kadar ve bir proje başkasını ortaya çıkarana kadar devam edin. (Bu yıllar sürebilir.)

Bir projeyi sırf “okul için” yapmak sizi kısıtlayacaksa ve bir işe dönüşecekse yapmamak daha adil olabilir. İsterseniz çok olmamak ve güvenilir olmaları kaydıyla arkadaşlarınızı da dahil edin. Arkadaşlar moral desteği sağlar (çok az girişim tek kişiyle başlamıştır) fakat gizliliğin de kendine has avantajları vardır. Gizli bir projeyle alakalı tatmin edici bir şey vardır. Ayrıca başarısız olursanız kimse bilmeyeceği için daha çok risk alabilirsiniz.

Projeniz ulaşmanız gereken hedefe giden yolda ilerlemiyorsa endişelenmeyin. Yollar sandığınızdan daha çok eğilip bükülür. Bu yüzden yolun projenizi büyütmesine izin verin. Heyecanlanılması gereken en önemli şey yaparken öğreniyor oluşunuzdur.

Yakışıksız motivasyonları göz ardı etmeyin. Bir işte diğerlerinden daha iyi olmak en güçlüleri motivasyonlardan biridir. Hardy, onu yola çıkaranın bu olduğunu söyler ve bana göre onun hakkındaki tek sıradışı şey bunu kabul edebilmesidir. Bir başka güçlü motivasyon kaynağı ise yapmamanız gereken şeyleri yapma veya öğrenme isteğidir. Benzer başka bir arzuysa cüretkar bi şey yapmaktır. On altı yaşındakilerin roman yazmasına gerek yoktur. O yüzden deneyip başardığınız her şey hesabınıza artı olarak geçer, düpedüz başarısız olursanız da beklentilerden daha kötü yapmıyorsunuz demektir. [8]

Kötü rol modellerinin farkına varın. Özellikle tembelliğe bahane buluyorlarsa. Lisedeyken ünlü yazarlarınki gibi “varoluşçu” kısa hikayeler yazardım. Hikayelerimin çok entrikası yoktu ama oldukça derinlerdi. Ve eğlenceli olanları yazmaktan daha kolaylardı. Bunun bir tehlike işareti olduğunu anlamalıydım. İşin açıkcası kendi hikayelerimi bayağı sıkıcı bulurdum; beni heyecanlandıran şey ciddi entelektüel şeyler yazmaktı, tıpkı ünlü yazarlar gibi.

Şimdiyse o ünlü yazarların aslında berbat olduğunu anlayabilecek kadar deneyimim var. Birçok ünlü insan berbattır, kısa vadede bir kişinin işinin kalitesi ünlülüğün çok küçük bir etmenidir. Havalı gözüken bir şey yapmakta endişelenmektense sevdiğim şeyi yapmalıydım. Havalı olmaya giden asıl yol da budur zaten.

Çoğu projenin kilit noktası, neredeyse kendi başına bir proje olan, iyi kitaplar bulmaktır. Çoğu kitap kötüdür. Neredeyse bütün ders kitapları kötüdür. [9] Bu yüzden konuya en yakın olan bir kitaptan konunun öğrenilebileceğini sanma. Azıcık iyi kitabı bulmak için aktif şekilde araştırma yapmalısınız.

Mühim olan şeyse dışarı çıkıp bir şeyler yapmaktır. Öğretilmeyi beklemek yerine dışarı çıkın ve öğrenin.

Hayatınız başvuru komitesi tarafından şekillenmek zorunda değil. Kendi merakınız tarafından da şekillenebilir. Bu bütün azimli yetişkinler için geçerli. Başlamak için beklemek zorunda değilsiniz. İçinizde  belli bir yaşa erdikten ya da bir yerden mezun olduktan sonra sihirli bir şekilde açılacak bir düğme yok. Kendi hayatınız için sorumluluk almaya karar verdiğinizde birer yetişkin olursunuz. Bunu da her yaşta yapabilirsiniz. [10]

Bu saçmalığın daniskası gibi duyulabilir. Bir yetişkin bile değilim, hiç param yok, evde yaşamaktan başka çarem yok ve tüm gün yetişkinler bana ne derse onu yapmak zorundayım diye düşünebilirsiniz. Oysaki çoğu yetişkin aynı şekilde külfetli şartlar altında işçilik yapıyor ve bir şeyleri tamamlayabiliyorlar. Eğer çocuk olmanın kısıtlayıcı olduğunu düşünüyorsanız bir de çocuk sahibi olmayı hayal edin.

Liseliler ve yetişkinler arasındaki tek fark yetişkinlerin bir şeyleri yapmak zournda olduğunu fark etmesi ve liselilerin etmemesi. Bu farkındalık çoğu insana 23 yaşında geliyor. Lakin ben size gizli bir erken giriş veriyorum. Dolayısıyla işe koyulun. Belki de liseden kalan pişmanlığın ne kadar zamanı ziyan ettiği olmayan ilk jenerasyon olabilirsiniz.

Notlar

[1] Bir doktor arkadaşım bunun bile kusurlu bir yorum olduğunu söylüyor: “Kim bilebilirdi ki sonsuz yıllar süren çalışmaların ne kadar zaman alıp, üstünde birinin ne kadar az kontrole sahip olduğu ve bir çağrı cihazı taşımanın ne kadar inanılmaz derecede can sıkıcı olduğunu?”

[2] Muhtemelen en iyi iddiası bir diktatör olup NBA’nin gözünü onu oyuna sokmak için korkutmaktır. Şimdiye kadar herhangi birinin en yakın geldiği nokta Çalışma Bakanlığı oldu.

[3] Gündelik iş bir grupta çalmak ya da göreliliği icat etmek gibi gerçekten yapmak istediğiniz şeyi yapabilin diye faturaları ödemek için yapılan iştir.

Liseye bir gündelik iş gözüyle bakmak aslında bazı öğrencilerin notlarını yükseltmesi için gerçekten işe yarayabilir. Derslerinize bir oyunmuşcasına yaklaşırsanız amaçsız gözükseler bile demoralize olmazsınız.

Notlarınız ne kadar kötü olursa olsun iyi bir okula gitmek için yüksek notlara ihtiyacınız vardır. Bu yapmaya değerdir çünkü üniversiteler şimdilerde bir sürü zeki insan grubunun gittiği yerler.

[4] En büyük ikinci pişmanlık önemsiz meseleleri çok fazla kafaya takmaktı. Özellikle başkalarının onlar hakkında ne düşündüğü.

Bence ikinci durumda asıl demek istedikleri rastgele insanların onlar hakkında ne düşündüğü. Yetişkinler de başkalarının ne düşündüğünü önemser ama onlar başkaları hakkında daha seçicidir.

Fikrini önemsediğim yaklaşık otuz arkadaşım var ve gerisi benim için önemsiz. Lisedeki problem ise arkadaşlarının senin tarafından onların yargısına ne kadar saygı duymandansa devrin ve coğrafyanın rastlantısallığıyla senin için seçilmiş olmasıdır.

[5] Zaman kaybetmenin kilit noktası dikkat dağınıklığıdır. Dikkat dağınıklığı olmadığında hiçbir şey yapmıyor oluşun beynin için gün gibi ortadadır ve rahatsız hissetmeye başlarsın. Dikkat dağıtıcılara ne kadar bağımlı olduğunu ölçmek istiyorsan bu deneyi dene: bir haftasonu belli bir zaman dilimini yalnız bir şekilde oturmak ve düşünmek için ayır. Düşüncelerini yazmak için bir defterin olabilir ama başka bir şey olamaz: arkadaşlar, TV, müzik, telefon, IM, email, İnternet, oyunlar, kitaplar, gazeteler, ya da magazinler… Bir saat içinde çoğu insan oyalayıcı bir şeyler için açlık duymaya başlar.

[6] Hazırlık okullarının tek işlevinin bavuru komitelerini kandırmak olduğunu ima etmiyorum. Genellikle daha iyi bir eğitim de sunarlar. Ama şu düşünce deneyine bakalım: Varsayalım ki hazırlık okulları aynı üstün eğitimlerini sürdürsün ama üniversite başvurularında küçücük (.001) bir negatif etkiye sahip olsun. Kaç tane ebeveyn hala çocuklarını bu okullara gönderirdi?

Hazırlık okullarına giden çocukların daha çok şey öğrendiği ya da daha iyi üniversiteli adayı olduğu tartışılabilir. Ama bu durum deneysel olarak yanlıştır. En iyi lisede bile ne öğrendiğin üniversitede öğreneceğine göre hata doludur. Devlet okulu öğrencileri az bir dezavantajla üniversiteye başlayabilir ama ikinci sınıftan itibaren öne geçmeye başlarlar. 

(Devlet okulu çocuklarının, herhangi bir kolejde yer almaları dışında, hazırlık öğrencilerinden daha zeki olduklarını söylemiyorum. Hazırlık okullarının çocukların kabul beklentilerini iyileştirdiğini kabul ederseniz, bu mutlaka takip eder.)

[7] Neden toplum sizi kandırır? Çoğunlukla kayıtsızlıktan. Liseleri daha iyi olmaya iten hiçbir dış güç yok. Hava trafik kontrol sistemi aksi takdirde uçaklar çarpışabileceği için çalışır. İşletmeler temin etmelidir yoksa rakipleri müşterilerini çalar. Ama liseniz berbatsa hiçbir uçak kaza yapmaz ve bir rakibi yoktur. Lise şaytani değildir, rastlantısaldır; ama rastlantısal da yeterince kötüdür.

[8] Ve tabii ki bir de para var. Lisede çok büyük bir faktör değildir çünkü istediğiniz kadar şey yapamazsınız. Ama birçok harika şey esasen para kazanmak için yapılmıştır. Samuel Johnson “Bir mankafa dışında hiç kimse para hakkında yazmamıştır.” der. (Birçoğu abarttığını umar.)

[9] Üniversite ders kitapları bile kötüdür. Üniversiteye gittiğinizde göreceksiniz ki (birkaç fevkalade istisna dışında) ders kitapları alanındaki uzman kişiler tarafından yazılmamıştır. Üniversite ders kitaplarını yazmak çoğunlukla paraya ihtiyacı olan kişilerin yaptığı tatsız bir iştir. Tatsız bir iş olmasının nedeninin basımcıların çok fazla kontrol kullanmasıdır ve sizin ne yaptığınızı anlamayan birinin yakın teftişinden başka çok az daha kötü şey vardır. Görünüşe göre bu fenomen lise ders kitaplarının yapımında daha da kötü bir halde.

[10] Hocalarınız her zaman bir yetişkin gibi davranmanızı söyler. Merak ediyorum da eğer gerçekten bunu yapsaydınız hoşlarına gider miydi. Gürültülü ve dağınık olabilirsiniz ama yetişkinlere göre çok daha uysalsınız. Eğer gerçekten yetişkin gibi davranmaya başlasaydınız bu tıpkı bir avuç yetişkinin bedenlerinizi ele geçirmesi gibi olurdu. Bir FBI ajanına, taksi şoförüne veya muhabirine tuvalete gitmek için izin alması gerektiği ve her seferinde yalnızca bir kişin gidebildiğinin söylendiğini hayal edin. Size hiç öğretilmeyen şeyler olurdu. Bir avuç gerçek yetişkin kendilerini lisede kapana kısılmış halde bulsalar yapacakları ilk şey hemen bir birlik oluşturmak ve yönetimle kuralları müzakere etmek olurdu.
